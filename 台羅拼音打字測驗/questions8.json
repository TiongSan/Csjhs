[
    {
        "hanzi": "便若講著科技產品，",
        "pinyin": "Piān-nā kóng tio̍h kho-ki sán-phín,"
    },
    {
        "hanzi": "逐家定著會想著電腦、巧手機仔，",
        "pinyin": "ta̍k-ke tiānn-tio̍h ē siūnn-tio̍h tiān-náu, khiáu-tshiú-ki-á,"
    },
    {
        "hanzi": "甚至彼款有安微電腦佇內部的電冰箱",
        "pinyin": "sīm-tsì hit khuán ū an bî-tiān-náu tī luē-pōo ê tiān-ping-siunn."
    },
    {
        "hanzi": "毋過有一項無形的科技，",
        "pinyin": "m̄-koh ū tsi̍t hāng bû-hîng ê kho-ki,"
    },
    {
        "hanzi": "可能是近來十幾冬技術創新的大進步，",
        "pinyin": "khó-lîng sī kīn-lâi tsa̍p kuí tang ki-su̍t tshòng-sin ê tuā tsìn-pōo,"
    },
    {
        "hanzi": "雖然佇咱生活當中已經是真四常，",
        "pinyin": "sui-jiân tī lán sing-ua̍h tang-tiong í-king sī tsin sù-siông,"
    },
    {
        "hanzi": "毋過彼算是較無形的，",
        "pinyin": "m̄-koh he sǹg-sī khah bû-hîng--ê,"
    },
    {
        "hanzi": "咱煞𠢕共伊落勾去",
        "pinyin": "lán suah gâu kā i làu-kau--khì,"
    },
    {
        "hanzi": "甚至是恐龍 ，",
        "pinyin": "sīm-tsì sī khióng-liông,"
    },
    {
        "hanzi": "攏是咧講人為改造的生物，",
        "pinyin": "lóng sī leh kóng jîn-uî kái-tsō ê sing-bu̍t,"
    },
    {
        "hanzi": "毋過遐攏是幻想爾爾。",
        "pinyin": "m̄-koh hia lóng sī huàn-sióng niā-niā."
    },
    {
        "hanzi": "予種作的植物毋驚天災蟲害，",
        "pinyin": "hōo tsìng-tsoh ê si̍t-bu̍t m̄ kiann thian-tsai thâng-hāi,"
    },
    {
        "hanzi": "予家畜佮雞鴨好育飼、𠢕生肉閣毋驚著災。",
        "pinyin": "hōo ka-thiok kah ke ah hó io-tshī, gâu senn bah koh m̄ kiann tio̍h-tse."
    },
    {
        "hanzi": "親像巧手機仔佮無線網路發達，",
        "pinyin": "tshin-tshiūnn khiáu-tshiú-ki-á kah bô-suànn-bāng-lōo huat-ta̍t,"
    },
    {
        "hanzi": "對咱人心靈佮身體的健康影響，",
        "pinyin": "tuì lán-lâng sim-lîng kah sin-thé ê kiān-khong íng-hióng,"
    },
    {
        "hanzi": "嘛是咧予逐家思考、研究佮討論。",
        "pinyin": "mā sī leh hōo ta̍k-ke su-khó, gián-kiù kah thó-lūn."
    },
    {
        "hanzi": "新科技的發展會予逐家生活愈來愈方便，",
        "pinyin": "Sin kho-ki ê huat-tián ē hōo ta̍k-ke sing-ua̍h lú lâi lú hong-piān,"
    },
    {
        "hanzi": "毋過嘛會予人小可仔 驚惶。",
        "pinyin": "m̄-koh mā ē hōo lâng sió-khuá-á kiann-hiânn."
    },
    {
        "hanzi": "總是，咱對科技產品愛先了解，",
        "pinyin": "Tsóng--sī,lán tuì kho-ki sán-phín ài sing liáu-kái,"
    },
    {
        "hanzi": "才通去分別伊的好䆀，",
        "pinyin": "tsiah thang khì hun-pia̍t i ê hó-bái,"
    },
    {
        "hanzi": "毋通干焦硞硞仔用，",
        "pinyin": "m̄-thang kan-na kho̍k-kho̍k-á iōng,"
    },
    {
        "hanzi": "嘛毋通綴人喝燒起生驚。",
        "pinyin": "mā m̄-thang tuè lâng huah sio khí tshenn-kiann."
    }
]